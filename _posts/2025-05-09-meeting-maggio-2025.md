---
layout: post
title: Chatbot Ibridi con Intelligenza Artificiale - Regole e Intelligenza Agentica
---

21 Maggio 2025

### Chatbot Ibridi con Intelligenza Artificiale: Regole e Intelligenza Agentica

Questo meetup del JUG Torino è in collaborazione con [Zero11](/places/zeroundici/).

#### Session Abstract

Presenteremo un assistente AI progettato per semplificare l’accesso a informazioni complesse — come quelle relative agli incentivi — e guidare in modo fluido l’utente verso l’interazione commerciale.

La soluzione è basata su un'architettura ibrida che combina modelli generativi di linguaggio (LLM) e sistemi a regole (automi) per unire flessibilità conversazionale e controllo sui passaggi chiave.

Il chatbot seleziona dinamicamente il tool di interrogazione più adatto in base al tipo di informazione richiesta (strutturata o non strutturata), gestisce un sistema RAG evoluto per la formulazione delle risposte e memorizza preferenze dell’utente.

È in grado di riconoscere intenti specifici, come la necessità di avere informazioni su promozioni o contatti con i venditori, di essere proattivo nel raccogliere dati e di orientare il dialogo verso la generazione di lead qualificati.

Questo talk è rivolto a chi vuole comprendere come combinare approcci simbolici e neurali in soluzioni AI concrete e ad alto impatto, presentando un caso d'uso reale.

#### Speaker: Irene Benedetto

Irene Benedetto è dottoranda presso il Dipartimento di Automatica e Informatica del Politecnico di Torino e Data Scientist presso JAKALA dal novembre 2021. È laureata magistrale in Data Science and Engineering presso il Politecnico di Torino. I suoi interessi di ricerca si concentrano principalmente sul Natural Language Processing e sulle sue applicazioni in ambito legale. Attualmente lavora come consulente, dove si occupa dello sviluppo di modelli di elaborazione del linguaggio naturale (NLP) di piccole e grandi dimensioni per sistemi di classificazione, RAG e agenti intelligenti.

#### Speaker: Martina Cotella

Martina Cotella è una linguista computazionale con 5 anni di esperienza. Si occupa di design, sviluppo, testing e valutazione di agenti conversazionali e strumenti di text analytics. È esperta nello sviluppo di componenti NLU multilingue e ha contribuito alla realizzazione di diverse soluzioni basate su LLM. Porta avanti attività di R&D nell'ambito della valutazione qualitativa di LLM e strumenti basati sull'AI generativa.

#### Speaker: Raffaella Ventaglio

Raffaella Ventaglio è una software architect con oltre 20 anni di esperienza nello sviluppo software, con particolare riferimento all'elaborazione del linguaggio naturale, alla realizzazione di motori di ricerca e allo sviluppo di architetture conversazionali. Attualmente si occupa principalmente di analisi, progettazione, sviluppo e coordinamento tecnico nella realizzazione di sistemi conversazionali sia testuali sia vocali.

#### Quando?

<u>21 Maggio 2025</u>

* 18:30 - **Chatbot Ibridi con Intelligenza Artificiale: Regole e Intelligenza Agentica**
* 20:30 - **Social networking in [Zero11](/places/zeroundici/)**

#### Dove?

In presenza presso:
Zero11 - Uffici SNOS
Corso Mortara 24, Torino

In streaming su [YouTube](https://youtube.com/watch?v=Jn6cUz6jwnQ).

#### Come faccio a partecipare?

La partecipazione è aperta a tutti.

[Registrati su Meetup](https://www.meetup.com/jugtorino/events/307671611/).

[Iscriviti](/subscribe/) alla mailing list del JUG Torino per venire a conoscenza degli eventi e per parlare con lo speaker dopo il talk.

#### Posso avere un altro riferimento?

La [mailing list](https://groups.google.com/g/jugtorino) è il riferimento principale, la puoi consultare anche online se sei già iscritto.

Puoi contattare [Simone Bordet](/people/simonebordet/) o [Roberto Franchini](/people/robertofranchini/).
